# Problemi con le licenze

## Licenze acquistate da Amazon Appstore

***Tempo fa ho acquistato OsmAnd da Amazon Appstore; Ora quel negozio non esiste più e non posso più aggiornare l'app! Devo comprarla di nuovo?***

**Non è detto!** 

Nel mese di febbraio 2025, Amazon ha comunicato la cessazione delle attività del suo Appstore per la piattaforma Android, a partire dal 20 agosto (-> *https://tinyurl.com/noappstore*).

**OsmAnd BV ha messo a punto una procedura** per supportare gli utilizzatori che hanno acquistato l'app dallo store di Amazon; essa prevede la **conversione della licenza** tramite *OsmAnd Cloud* sia per i servizi in abbonamento (ad esempio, *OsmAnd Pro*) che per *OsmAnd Maps+* ottenuta con acquisto in-app da *OsmAnd Free*, .

La versione stand-alone ***OsmAnd+* non è invece trasferibile**, i possessori sono quindi invitati a <u>contattare via email il Supporto Clienti</u> all'indirizzo *support@osmand.net* per ricevere indicazioni sul da farsi.


In sostanza, la **procedura da seguire per convertire la propria licenza** "Amazon" in una "Google" è la seguente:

* **Contattare via email il Supporto clienti** di OsmAnd, all'indirizzo ***support@osmand.net*** indicando quale versione di OsmAnd si è acquistata da Amazon e quando; se possibile, sarebbe bene anche riportare la data in cui si è effettuato l'acquisto ed allegare il messaggio email di conferma ricevuto da Amazon. Non va dimenticato, infine, di **segnalare quale account (indirizzo email) si utilizza per installare le app da Google Play Store**.

* In OsmAnd, se non lo si è già fatto, **registrarsi al servizio Cloud** utilizzando il medesimo indirizzo email riferito sopra; Per fare questo si può utilizzare la vecchia app di Amazon, ma sarebbe preferibile installare *OsmAnd Free* da Play Store e procedere da lì.

* **Il Team di Supporto di OsmAnd dovrebbe rispondere entro qualche giorno**, con un messaggio simile a questo:

>*Abbiamo registrato con successo il tuo acquisto manualmente sul tuo account OsmAnd Cloud. 
>Questo acquisto  dovrebbe ora funzionare com Maps+ multipiattaforma.
>Seguire i passaggi indicati nella guida: <a href="support@osmand.net" target="_blank">https://osmand.net/docs/user/purchases/cross#how-it-works</a> .*

* Avviare *OsmAnd Free* (scaricato da Google Play Store) e **riscattare la licenza *Maps+*** da menu ***/// -> Impostazioni -> Acquisti -> Ripristina gli acquisti fatti***.

* **La nuova licenza dovrebbe ora essere attiva**; per sicurezza si consiglia di chiudere l'app, rimuoverla dall'elenco delle attività recenti e quindi riavviarla.

<br>

> **DISCLAIMER**: *il presente tutorial riporta informazioni ottenute da utenti che hanno pubblicato la propria esperienza sul canale Telegram "OsmAnd-IT" (<a href="t.me/itosmand" target="_blank">t.me/itosmand</a>). 
><u>L'Autore della Guida Non Ufficiale declina ogni responsabilità</u> per qualunque imprecisione o difformità si dovesse riscontrare nelle comunicazioni da parte del Team di Supporto.*


<br>


***Ho acquistato OsmAnd+ dallo store di Amazon e mi sono rivolto al Supporto di OsmAnd: mi stanno aiutando ma noto che da Google Play Store posso solo scaricare la versione gratuita e non OsmAnd+. Perchè?***

*OsmAnd+*, oltre che sul dismesso store di Amazon non più attivo, è disponibile anche su Google Play Store. 

Il Supporto clienti, a fronte di richiesta, genera manualmente una nuova licenza *Maps+* gratuita, che si può riscattare tramite il servizio di ripristino degli acquisti di *OsmAnd Cloud*.

Per poterlo fare, però, <u>non bisogna scaricare da Play Store l'app *OsmAnd+*, bensì la versione *Free*</u> e da quest'ultima attivare la licenza ottenuta.

>**NOTA:** **OsmAnd Maps+* equivale in tutto ad OsmAnd+, quindi non ci si deve preoccupare di questo "cambio di app": entrambe hanno esattamente le stesse funzioni*.