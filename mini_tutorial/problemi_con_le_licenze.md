# Problemi con le licenze

## Usare la stessa licenza su piattaforme diverse (Android/iOS)

### *Maps+* 
***Ho acquistato OsmAnd Maps+ per iOS, ma ora ho un nuovo smartphone Android. Posso riutilizzare la mia licenza?***

**Sì.** E' possibile utilizzare la stessa licenza Maps+ oppure OsmAnd Pro sia in Android che in iOS; per farlo, basta aprire il menu ***/// -> Impostazioni -> Acquisti e selezionare l'opzione Ripristina gli acquisti fatti***.

> **IMPORTANTE**: *per poter riutilizzare una licenza di cui si è già proprietari, occorre registrarsi al servizio OsmAnd Cloud con le stesse credenziali utilizzate per l'acquisto.*

Per maggiori informazioni, consultare la Documentazione Ufficiale all'indirizzo: *https://osmand.net/it/docs/user/purchases*; in caso di problemi con l'attivazione della licenza, contattare il Supporto Clienti all'indirizzo *support@osmand.net*.

<br>

### *OsmAnd+* 
***Tempo fa ho acquistato OsmAnd+ per il mio smartphone Android. Ora ho un nuovo cellulare con iOS: ho installato l'app ma mi viene richiesto di pagare di nuovo. Non posso recuperare l'acquisto già fatto in Android?***

**Purtroppo no**. *OsmAnd+* è un'app stand-alone disponibile solo per Android; non esistendo una corrispettiva versione iOS, non è possibile trasferire la licenza sull'altra piattaforma.

A partire dalla versione 4.3, OsmAnd permette però di attivare un abbonamento *Pro*, che permette di trasformare la versione di “base” di OsmAnd, la *“Free”*, in quella full-optional (aggiungendo anche funzioni a *OsmAnd+/Maps+*): questa transazione è gestita direttamente da OsmAnd BV, motivo per cui l'acquisto fatto su una qualsiasi piattaforma è “portabile” verso le altre, a patto di utilizzare il medesimo identificativo di OsmAnd Cloud.

Se invece si desidera utilizzare la versione completa di OsmAnd con pagamento *una tantum* sia in Android che in iOS, conviene installare *OsmAnd Free* ed acquistare la licenza *Maps+* con unico pagamento: in quel modo si potrà utilizzarla su entrambe le piattaforme.

> **ATTENZIONE**: <u>non è possibile convertire OsmAnd+ scaricato da Google Play Store in una licenza Maps+</u>; se si desidera passare a quest'utlima formula ma si possiede già l'app stand-alone, occorre installare OsmAnd Free e ripetere l'acquisto. 




## Licenze acquistate da Amazon Appstore
### Maps+ acquistato su Amazon Appstore

***Tempo fa ho acquistato OsmAnd da Amazon Appstore; Ora quel negozio non esiste più e non posso più aggiornare l'app! Devo comprarla di nuovo?***

**Non è detto!** 

Nel mese di febbraio 2025, Amazon ha comunicato la cessazione delle attività del suo Appstore per la piattaforma Android, a partire dal 20 agosto (-> *https://tinyurl.com/noappstore*).

**OsmAnd BV ha messo a punto una procedura** per supportare gli utilizzatori che hanno acquistato l'app dallo store di Amazon; essa prevede la conversione della licenza tramite OsmAnd Cloud sia per i servizi in abbonamento (ad esempio, OsmAnd Pro) che per OsmAnd Maps+ ottenuta con acquisto in-app da OsmAnd Free.

La versione stand-alone **OsmAnd+ non è invece trasferibile**, occorre quindi  rivolgersi  via email al Supporto Clienti all'indirizzo ***support@osmand.net***.

<br>


### Procedura da seguire per convertire la propria licenza "Amazon" in una "Google"

* **Registrarsi al servizio OsmAnd Cloud**, se non si possiede ancora un account; si può utilizzare anche la vecchia app scaricata da Amazon, oppure installare *OsmAnd Free* da Play Store e procedere da lì.

* **Contattare via email il Supporto Clienti** di OsmAnd, all'indirizzo support@osmand.net indicando quale versione di OsmAnd si è acquistata da Amazon e quando; se possibile, sarebbe bene anche allegare il messaggio email di conferma ricevuto da Amazon. Non va dimenticato, infine, di **indicare quale account OsmAnd Cloud si utilizza** (indirizzo email).

* **Il Team di Supporto di OsmAnd dovrebbe rispondere entro qualche giorno**, con un messaggio simile a questo:

>*Abbiamo registrato con successo il tuo acquisto manualmente sul tuo account OsmAnd Cloud. 
>Questo acquisto  dovrebbe ora funzionare com Maps+ multipiattaforma.
>Seguire i passaggi indicati nella guida: <a href="support@osmand.net" target="_blank">https://osmand.net/docs/user/purchases/cross#how-it-works</a> .*

* Avviare *OsmAnd Free* (scaricato da Google Play Store) e **riscattare la licenza *Maps+*** da menu ***/// -> Impostazioni -> Acquisti -> Ripristina gli acquisti fatti***.

* **La nuova licenza dovrebbe ora essere attiva**; per sicurezza si consiglia di chiudere l'app, rimuoverla dall'elenco delle attività recenti e quindi riavviarla.

<br>

> **DISCLAIMER**: *il presente tutorial riporta informazioni ottenute da utenti che hanno pubblicato la propria esperienza sul canale Telegram "OsmAnd-IT" (<a href="t.me/itosmand" target="_blank">t.me/itosmand</a>). 
><u>L'Autore della Guida Non Ufficiale declina ogni responsabilità</u> per qualunque imprecisione o difformità si dovesse riscontrare nelle comunicazioni da parte del Team di Supporto.*


<br>


***Ho acquistato OsmAnd+ dallo store di Amazon e mi sono rivolto al Supporto di OsmAnd: mi stanno aiutando ma noto che da Google Play Store posso solo scaricare la versione gratuita e non OsmAnd+. Perchè?***

*OsmAnd+*, oltre che sul dismesso store di Amazon non più attivo, è disponibile anche su Google Play Store. 

Il Supporto clienti, a fronte di richiesta, genera manualmente una nuova licenza *Maps+* gratuita, che si può riscattare tramite il servizio di ripristino degli acquisti di *OsmAnd Cloud*.

Per poterlo fare, però, <u>non bisogna scaricare da Play Store l'app *OsmAnd+*, bensì la versione *Free*</u> e da quest'ultima attivare la licenza ottenuta.

>**NOTA:** **OsmAnd Maps+* equivale in tutto ad OsmAnd+, quindi non ci si deve preoccupare di questo "cambio di app": entrambe hanno esattamente le stesse funzioni*.