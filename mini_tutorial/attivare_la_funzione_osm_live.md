# **Cos'è OsmAnd Live?**

OsmAnd Live è una funzionalità che permette di ricevere più di frequente gli aggiornamenti alle mappe offline installate sul proprio dispositivo.

Normalmente, le mappe vettoriali offline vengono innovate ogni 30 giorni circa: abbonandosi al servizio OsmAnd Live si può scegliere di ricevere gli aggiornamenti ogni settimana, ogni giorno oppure ogni ora.


# Come faccio ad attivare OsmAnd Live?

OsmAnd Live è disponibile come parte del pacchetto Pro, oppure gratuitamente, per i mappatori che partecipano attivamente al progetto OpenStreetMap ed hanno caricato almeno 30 contributi nei 60 giorni precedenti; la quota richiesta non è in realtà molto elevata e la si può raggiungere abbastanza facilmente, una volta che ci si è impratichiti con le regole fondamentali della mappatura.


### A pagamento

Per attivare il servizio Live, occorre che il plugin Modifiche OSM sia attivato:

- Aprire il menu **/// → Componenti aggiuntivi → Modifiche OSM;**
- Assicurarsi che l' icona del componente aggiuntivo sia evidenziata  in arancione ( = Attivo"); toccando il nome del componente aggiuntivo, anziché la sua icona, si può accedere al suo menu di configurazione (non è necessario entraci se si usa OsmAnd Live come parte del pacchetto Pro.

<br>

### Gratuitamente (mappatori OSM)

Oltre all'attivazione del plugin, per poter usufruire gratuitamente della funzionalità occorre anche possedere un account OpenStreetMap ed accedervi da OsmAnd:

- Aprire il menu **/// → Componenti aggiuntivi → Modifiche OSM → Impostazioni → Account;** 
- Eseguire l'accesso con le proprie credenziali OpenStreetMap (dev'essere lo stesso account utilizzato per la mappatura)
* Aprire, nello stesso menu, la sezione Aggiornamenti  della mappa per i mappatori; in questo modo, OsmAnd interpella il Database ed ottiene il conteggio aggiornato dei propri contributi ad OpenStreetMap;
* Tornare al menu precedente. Ora le informazioni dovrebbero essere visibili.

La prima riga evidenzia, in blu, la somma dei contributi degli ultimi 2 mesi: in base a questo valore il servizio Live è disponibile gratuitamente per **un mese** e si rinnova automaticamente, se le condizioni persistono, alla verifica successiva.
<br>
<br>
<p align="center"><img src="img/OSM - Conteggio contributi_a.jpg"></p>

___

**Il conteggio dei contributi non è sempre immediato**: OsmAnd Live potrebbe quindi attivarsi anche dopo alcune ore o alcuni giorni dal caricamento delle proprie modifiche.


> **NOTA**: *Si considera “contributo” qualsiasi operazione compiuta sugli elementi della mappa: ad esempio mappare una panchina nel parco, una fontanella che eroga acqua potabile o aggiornare la direzione di un senso unico in una strada contano rispettivamente “1”. Anche aggiustare la geometria di un edificio già mappato conta “1”, ma il valore si può incrementare aggiungendo dettagli come ingressi, numeri civici o negozi che si trovano al suo interno e (se conosciuti) i relativi orari di apertura. Mappando oggetti più grandi (una strada, un bosco) si possono raggiungere in breve tempo quantità considerevoli di modifiche.*
>

<br>

## Come ricevere gli aggiornamenti

Una volta attivato il servizio, occorre avviare la ricezione automatica degli aggiornamenti:
* Aprire il menu **/// → Mappe e risorse →  Aggiornamenti → Aggiornamenti automatici**;

* **Attivare la funzionalità** di aggiornamento Live, spostando il selettore nella parte superiore destra della schermata;

* Selezionare le mappe (una o più) per le quali si desidera ottenere gli aggiornamenti Live, spostando il relativo selettore. 

* Se lo si desidera, modificare le impostazioni di aggiornamento della singola mappa (aggiornamento ogni settimana, ogni giorno oppure ogni ora), scaricamento da qualunque rete o solo tramite Wi-Fi) toccando il nome della medesima, anziché il selettore.

<p align="center"><img src="img/Attivazione Live.jpg"></p>




